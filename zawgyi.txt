တစ္ဆေ

အိပ်လို့မရ

ညကြီး မင်းကြီး၊ ထပြီးထိုင်နေ

မွေ့ရာတွေလည်း၊ ကြေမွတွန့်လိပ်

သိပ်စိတ်ညစ်တယ်၊သတိပြယ်လွင့်

ခိုတွယ်စရာ၊ အတည်မကျ။

 

အပြင်ဘက်မှာ

သစ်ရွက်တွေကြား၊ ကြယ်လေးငါးပွင့်

စကားပင်အို၊ ကန်ရေစိုစွတ်

ဟိုမှာလှုပ်လှုပ်၊ ငုပ်တုတ်လက်ကမ်း

စမ်းလျှောက်သွားနေ၊ မြက်ချုံတွေထဲ

တစ္ဆေ ငါကိုယ်တိုင်ပါပဲ။

 

ခုတင်ခြေရင်း

ဖြည်းနင်းရှပ်ရှပ်၊ မတ်တတ်ထလိုက်

ခန်းဝကိုလာ၊ ၀ရန်တာမှာ

သည်မှာတစ်ယောက်၊ တစ္ဆေခြောက်လှန့်

ကြောက်ကြောက်နှင့်ကြည့်၊ မျက်နှာလှည့်စမ်း

တည့်တည့်လှမ်းမြင်၊ အော်ငိုချင်မိ

တစ်ဆင်တည်းပဲ သူနှင့်ငါ။

 

မြစ်နက်ထဲမှာ

ငါရေနစ်မြုပ်၊ ချမ်းပြီးကုပ်နေ

ကုက္ကိုကိုင်းကြား၊ ငါ နေနားလိုက်

ဘုရားရှေ့မှောက်၊ ဒူးထောက်ရောက်ပြန်။

 

မောပန်းလျနှင့်

တစ်ယောက်သော ငါ၊ ငါများစွာမှ

ထလာလွင့်ပါး၊ မောင့်အနားကို

စကားထွေရာ၊ ငိုသံပါနှင့်

ဘာမှမကြား၊ မောင့်အနားကို

“ထသွားစို့ဆို၊ မေ့ကိုအိပ်မက်

မမက်ဘူးလား”၊ တစ္ဆေဖြားယောင်း

မှုန်မွှားစိတ်ဝယ် အရိပ်ထင်။     ။

                                                                   ကြည်အေး

တာရာမဂ္ဂဇင်း၊ အတွဲ ၃၊

 အမှတ် ၂၀၊ ၁၉၄၇

                                                                   ကြည်အေး၏ ကဗျာပေါင်းချုပ်စာအုပ်မှ


မေတ္တာ
ကမ္ဘောဒီးယားနိုင်ငံ
ကမ္ဘောဇအသင်းသည်  
ခြင်္သေ့